#Integrációs és ellenőrzési technikák házi feladat

##A világtalan virológusok világa (és problémái)

###A projekt és céljai
A kiinduló projektünk a 2021/22-es tavaszi félév szoftver projekt laboratórium projektje volt, a világtalan
virológusok világa.

A játékban a virológusok a városban kóborolnak, és gyógymódot keresnek a katasztrófát okozó vírusra.
A vírusok genetikai kódjai a laboratóriumok falain találhatók. A virológusoknak el kell jutniuk a laboratóriumba, hogy leolvassák a genetikai kódot.
A genetikai kódokból bizonyos ideig érvényes ágenseket lehet előállítani, amiket használhatnak magukon vagy más virológusokon,
a pályán eközben vannak speciális effektek mint az elátkozott laboratórium. A játékot az a virológus nyeri aki összegyűjti az
összes genetikai kódot.

A mostani projektnek az a célja, hogy gyakorlati ismereteket szerezzenek a csapattagok a tesztelési lehetőségekről,
illetve a toolokról, amiket teszteléshez lehet használni, hiszen gyakorlatban általában a release-re kerülő kódok
mögött alapos tesztelési metodikák vannak, amik alapján validálják a szoftver helyes működését.


